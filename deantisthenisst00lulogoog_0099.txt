86

et considerandis summam navavit operam, Ulixis inge-
nio ¹) ac peritia superatum esse robur et rudes Aiacis vires
docuit, Achillem 2) quoque, de cuius armis litigatur, sibi
curae fuisse saepius ostendit. Porro argumentatione, qua
utrumque heroem ad praemium obtinendum utentem facti,
prorsus fere ad originem Homericam redit; pauca quidem
e traditione posthomerica desumuntur, sed plerumque facta
ab utraque parte vicissim enumerata e fonte illo repe·
tenda sunt. Frequenter, si potest,sententiae ita exprimun-
tur, nt ad philosophemata proferenda locus detur. Nova
denuo ratione Antisthenes Homerieorum carminum usum
adhibere videtur: prodeunt in scaenam duo principes, quo·
rum utriusque indoles, utriusque mores et facta cuique
notissima sunl et morali philosopho vel utilissima exempla.
Ubi tandem philosophus ille insignius artium discrimen
aut efficaciorem morum varietatem iuvenire potuit?

Sed iam satis — transeamus ad orationes ipsas consi-
derandas.

Prodit Aiax, queritur quod iudicium de lite sua delatum
sit iis iudicibus, qui rebus ipsis non interfuerint - boni
autem Atridae absunt. Nam apud iudices τοὺς οὐδὲν
εἰδότας magnificentia verborum plus valet quam virtus
spectata. Sustuli, inquit, corpus Achillis, arma autem
iste, cum sciret TroJ‘anos non tam arma quam corpus
concupivisse. Corpus enim, Hectoris mortem ulturi, violas-
sent TroJ‘ani3 arma contra celassent, Palladii furti recordati.

¹) Iam semel Ulixes τὴν σύνεσιν advorsus τὴν ἀνδρείαν (Achillis l)
defenderat, ut testatur schol. Od. VllI, vs. 75-82. - cf. Preller, Gr.
Myth. ΙΙ, p. 309.

²) cf. Winckelm. fragm. p. 16, 4.- p. 18, 6. — p. 24, l (schol. ad
Od. l, 1), ubi Achilles opponitur Ulixi, quem ut semper hic quoque
defendit Antisthenes. - cf. Joel ll. p. 388 nt. l, p. 404. Duemml.
Ant. p. 31.

 

