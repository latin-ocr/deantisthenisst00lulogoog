41

Declamationes Aiax et Ulixes, quae rhetoricae artis
specimen dant, quaeque multa Antisthenicae doctrinae
vestigia ostendunt, ¹) eo imprimis memorabiles sunt, quod
iterum indicant, quantam operam Cynicus Homero nava-
verit. Homero enim vel maxime omnium scriptorum
Atticorum favisse Antisthenem summisque viribus in
Iliadis Odysseaeque carminum interpretationem et expli-
cationem incubuisse, sedecim opera Homerica ab eo con-
scripta testantur.

Igitur, etiamsi disquisitio de authentia declamationum
paulisper intermittatur‚operae pretium videtur nunc pri-
num de Homericis Antisthenis studiis in universnm,
dein de nonnullis operibns quae Homerum spectant,
quaedam addere. Quod agendum esse mihi in praefa-
tione proposui, quia dissertatio ea, praeterquam quod re
ipsa magni momenti est, ubi de literarum praecipue
studiis agimus, etiam summopere accuratae de declama·
tionibus inquisitioni prodest.

¹) De rhetoricis et philosophicis, quae in declamationibus inveniuntur
postea accurate nobis agendum est; causas cur hanc disquisitionem
distulerim, iam indicavi.

 

