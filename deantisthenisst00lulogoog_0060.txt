47

possit, quidnam ei adest documentum quo approbet com-
mendetve doctrinam suani? Severitate duritia omnes fere
deterret et depellit, impudentia et arrogantia reliquos
offendit — quodnam adiumentum tali homini praesto
erat, quo excitaret cives suos, ut ad meliorem vitae con-
ditionem pervenirent, exemplum a se datum imitati?
Recte ad haee respondit Weber p. 93. „lla enim erat
Cynicorum consuetudo in qua tota eorum philosophia,
quae de moribus esi, constituta erat, ut efficacissima ad
hominum animos permovendos exempla esse rati turpia
vitiorum exempla, virtutum praeclara et aemulatione digna
proponerent, illud scilicet consilium secuti, quod Demonax
his verbis dat:

- ἐν ἀλλοτρίοις παραδείγμασι παίδευε σαυτὸν καὶ ἀπαθὴς
τῶν κακῶν ἔσῃ (Maxim. 2, p. 165, 28 ed. Gesn).'’

Itaque exempla unicuique notissima et virtutum et viti-
orum proponit Antisthenes eaque ad mores hominum
corrigendos efficaciora putat quam solas disputationes
morasque adhortationes. Sic Nestor est temperantiae
exemplar, sapientiae Minerva ut Ulixes, voluptatis Venus,
nobilitatis Achilles et Aiax, castitatis et prudentiae Pene-
lope, amoris fallacis Calypso. ¹)

In universum hucusque ostendimus Antisthenem ope-
ram dedisse explicando Homero; ad ethica praecepta prae·
sertim Homerum adhibuisse eum colligere licet e titulis
ipsis operum Homericorum ⁹) — quos paucis perlustra-
bimus.

Continentur tomo octavo et non0; Muellerus Osannum
secutus recte observat in distributione illorum operum
ordinem et rationem quandam cerni ita, ut octavo volu-
mine inveniantur scripta ad Iliadem perlinentia, nono

¹) cf. Schol. ad Od. I. 1. - Weber ll. p. 226 sq. - Ohappuis ll.
p. 42 sq. - Mueller ll. p. 51 sq. - Duemmler Ant. p. 16 sq.
²) Pleraque scripta formam dialogi habuisse libenter credimus Hirzelio

ceterisque viris doctis. cf. J oel. ll. p. 399, nt. 2: Ant. der die gorgiani·
sche Rhetorik mit dcr schlagenden Dialogik verband. cf. Diog. Laert. VI. 1.

 

